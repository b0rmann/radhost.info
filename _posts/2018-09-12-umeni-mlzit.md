---
layout: post
title:  "Umění mlžit"
date:   2018-09-12
excerpt: "Dobře víme, že informační povinnost není naším obecním zastupitelstvem vnímána jako služba občanům, jak by také lidé očekávali, ale jako nepříjemná povinnost vůči nadřízeným orgánům."
#image: "/images/uvolneni.jpg"
---

A proto se o činnosti zastupitelstva zveřejňuje jen povinné minimum, 
ale i u něj se dělá všechno možné, aby to bylo co nejvíce 
nesrozumitelné a zmatečné. Jako příklad se podíváme na plat 
naší paní starostky. Na svém zasedání 6. prosince 2017 zastupitelstvo 
přijalo usnesení o navýšení odměn starostce od 1. ledna 2018 na 16.000 Kč 
a zároveň uvolnění starostky od 1. března 2018. Po přečtení usnesení 
(které navíc nebylo zveřejněno), se dá nabýt mylného dojmu, že plat 
starostky i od 1.března zůstane na 16.000 Kč.  

<div class="image main"><img src="{{ "/images/uvolneni.jpg" | absolute_url }}" alt="" /></div>

A to je příklad 
záměrného uvedení občanů v omyl. Plat uvolněného starosty, dle 
<a href="/downloads/318-2017_Sb.pdf">nařízení vlády 318/2017 Sb.</a> 
je totiž 36.499 Kč. Jsou i zprávy 
o tom, že záměrně byli uvedeni v omyl i někteří členové zastupitelstva, 
kteří toto rozhodnutí schválili - je na jejich svědomí přiznat 
vlastní nekompetentnost, nebo spoluúčast na přivlastňování obecních 
peněz. 

Obec nemá za povinnost zveřejňovat zápisy z jednání zastupitelstva - to 
je jen otázka dobré vůle (která v Radhošti evidentně chybí), 
ale povinně musí zveřejňovat rozpočet. A vzhledem k tomu, že by 
si abnormálního navýšení personálních výdajů v rozpočtu mohl 
někdo všimnout, zase se mlžilo. 

Na začátku byl schválený rozpočet, ve kterém si zastupitelstvo 
obce schválilo 400.000 Kč. Ale bylo to málo. Proto si v květnu 2018 
přidali ještě 70.000 Kč, a následně, když si ani toho nikdo nevšiml, 
tak v srpnu dalších 170.000 Kč z neznámého důvodu rozdělené na dvě 
menší položky. Což je dokonce více, než jsou schválené výdaje na 
odměny. Že by se už dopředu počítalo s pěkným odstupným?

<div class="image main"><img src="{{ "/images/ro2018-5.png" | absolute_url }}" alt="" /></div>
